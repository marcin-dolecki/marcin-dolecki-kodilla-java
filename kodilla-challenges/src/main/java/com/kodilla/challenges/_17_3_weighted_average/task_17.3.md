### Zadanie dodatkowe Waga średnia

Zadania dodatkowe
To zadanie ma charakter dodatkowy, dlatego nie musisz wysyłać go swojemu Mentorowi.

Dane są oceny:

3,1,1,5,6,4

oraz przypisane do nich wagi:

4,6,8,4,4,10

Napisz program, który policzy średnią ważoną. Program nie powinien ograniczać się do danych z przykładu i powinien potrafić obliczyć średnią ważoną dla ocen z zakresu 1-6 oraz wag z zakresu 1-10. Kluczowy algorytm zamknij w osobnej funkcji/metodzie, która powinna przyjmować kolekcje ocen i przypisanych do nich wag jako osobne argumenty wejściowe. Wynik obliczeń powinien być zwracany z zaimplementowanej metody (nic nie powinno być z niej wyświetlane na ekranie) tak, żeby mógł być później użyty w innych częściach programu.

Zaimplementuj obsługę błędów, takich jak:

Ocena w kolekcji wykracza poza dopuszczalny zakres,
Waga w kolekcji wykracza poza dopuszczalny zakres,
Długość obu kolekcji różni się między sobą,
Długość którejkolwiek kolekcji wynosi 0.